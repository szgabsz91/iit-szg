1.  A keyref megszorítás nem hivatkozik key megszorításra, így nem lehet
    értelmezni.

2.  A keyref megszorítás field eleme nem egyértelmű, több elemre mutat.

3.  A unique megszorítás nem úgy működik, ahogy várnánk, hiszen a kontextusa
    megegyezik azzal az elemmel, amelynek az egyediségéért felel. Így csak egy
    elem egyediségét vizsgálja, ami mindig teljesül, így az elemek valójában
    ismétlődhetnek.

4.  A key megszorítás field eleme nem létező elemre mutat. Itt az attribútumra
    kellene mutatni: @id.

5.  Az XML dokumentum megsérti a unique megszorítást, mert a tulajokon belüli
    autó elemek értékei ismétlődnek.

6.  Include elemmel csak azonos névtérben lévő sémákat lehet összekapcsolni!

7.  Az első sémában nem szerepel elementFormDefault="qualified", ezért bár az "a"
    elem az "ns1" névtérbe tartozik, a "b" elem már nem. Így a dokumentumban
    szereplő "b" elem, amely az "ns1" névtérbe tartozik a default névtér gyökér
    elemben történő felüldefiniálása miatt, nem egyezik meg a ténylegesen default
    névtérbe tartozó, sémában szereplő "b" elemmel. Vagyis a dokumentum nem felel
    meg a sémáknak, nem valid.

8.  A harmadik névtérben lévő "b" elem az "ns3" névtérbe tartozik, ezért az XML
    dokumentumban itt nem "ns1" alias, hanem "ns3" alias kellene. Hiába tartozik
    a "b" elem típusa az "ns1" névtérbe, maga az elem az "ns3" névtérbe tartozik.

9.  A sémában attributeFormDefault="qualified", ezért az attribútumok is a
    névtérbe tartoznak. Ezért az XML dokumentumban létre kell hozni egy aliast
    az "ns" névtérnek, és az attribútumnak ezzel az alias-szal kell szerepelnie.

10. A sémában a "d" elem definíciójánál form="unqualified", ezért az XML
    dokumentumban a "d" elemnek a default névtérben kell szerepelnie. Ezt vagy
    úgy érhetjük el, hogy a default névtér felüldefiniálása helyett aliast
    vezetünk be és ezt az aliast lehagyjuk a "d" elemről, vagy a "d" elemhez
    beteszünk egy xmlns="" üres névtérhivatkozást.

11. A séma az "ns" névteret definiálja, így az "a" és "b" típus is ebbe a
    névtérbe kerül. Amikor létrehozunk a 8. sorban egy "b" elemet, annak típusa
    helytelen, hiszen az a default névtérbe tartozik. A problémát megoldhatjuk,
    ha a séma gyökerében felüldefiniáljuk a default névteret "ns"-re: xmlns="ns"

12. A séma névtér nélküli, így az XML dokumentumban xsi:schemaLocation helyett
    xsi:noNamespaceSchemaLocation attribútummal kell rá hivatkozni.

13. A séma az "ns" névtér elemeit definiálja, és bár az XML dokumentumban
    xsi:schemaLocation attribútummal hivatkozunk rá, lehagytuk a névtérmegadást.
    A helyes hivatkozás: xsi:schemaLocation="ns 13.xsd".

14. A séma az "ns" névtér elemeit definiálja, és bár az XML dokumentumban a
    névtérre való hivatkozás helyes, a dokumentumban minden elem a default
    névtérbe tartozik, így a dokumentum nem valid. Ezt feloldhatjuk, ha
    felüldefiniáljuk a default névteret a gyökérben: xmlns="ns".